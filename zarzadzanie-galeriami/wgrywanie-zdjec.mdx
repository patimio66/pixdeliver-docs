---
title: "Wgrywanie zdjęć"
description: "Dowiedz się, jak dodawać zdjęcia do galerii w PixDeliver"
---

## Przegląd

PixDeliver umożliwia wgrywanie zdjęć wysokiej jakości do galerii za pomocą prostego interfejsu przeciągnij-i-upuść. System automatycznie przetwarza zdjęcia, tworząc optymalne wersje do przeglądania i pobierania, zachowując przy tym oryginały.

---

## Krok po kroku

### 1. Otwórz galerię

**Instrukcja:**

1. Zaloguj się do PixDeliver
2. Przejdź do zakładki **Galerie**
3. Znajdź galerię, do której chcesz dodać zdjęcia i kliknij w nią

**Rezultat:** Zobaczysz stronę galerii z zakładką do wgrywania zdjęć.

---

### 2. Rozpocznij wgrywanie

**Instrukcja:**

1. Kliknij przycisk **Wgraj zdjęcia** lub **Dodaj zdjęcia**
2. Otworzy się okno wyboru plików

**Alternatywna metoda (drag & drop):**

1. Znajdź zdjęcia na swoim komputerze w Eksploratorze plików
2. Przeciągnij je bezpośrednio na stronę galerii w przeglądarce
3. Upuść je w wyznaczonym obszarze

<Warning>
  Kolejność dodawania zdjęć ma znaczenie - zdjęcia w galerii zostaną ułożone w takiej samej kolejności, w jakiej zostały dodane.
</Warning>

<Tip>
  **Metoda przeciągnij-i-upuść** jest najszybsza! Możesz przeciągnąć cały folder ze zdjęciami bezpośrednio z Eksploratora plików.
</Tip>

---

### 3. Wybierz zdjęcia do wgrania

**Instrukcja:**

1. W oknie wyboru plików przejdź do folderu ze zdjęciami
2. Wybierz zdjęcia:
   - **Pojedyncze zdjęcie**: Kliknij na plik
   - **Wiele zdjęć**: Przytrzymaj `Ctrl` (Windows) lub `Cmd` (Mac) i klikaj kolejne zdjęcia
   - **Wszystkie zdjęcia**: Naciśnij `Ctrl+A` (Windows) lub `Cmd+A` (Mac)
3. Kliknij **Otwórz** lub **Wybierz**

**Rezultat:** Wybrane zdjęcia zostaną dodane do kolejki przesyłania.

---

### 4. Monitoruj postęp wgrywania

**Instrukcja:**

1. Obserwuj pasek postępu dla każdego zdjęcia
2. Zobaczysz:
   - Nazwę pliku
   - Rozmiar pliku
   - Procent przesłania
   - Status: "Przesyłanie...", "Przetwarzanie...", "Gotowe"

**Rezultat:** Możesz śledzić, które zdjęcia zostały już wgrane, a które są w trakcie.

<Info>
  **Nie zamykaj przeglądarki** podczas wgrywania zdjęć. Jeśli przypadkowo zamkniesz kartę, wgrywanie zostanie przerwane i musisz je wznowić.
</Info>

---

### 5. Poczekaj na przetworzenie

Po przesłaniu zdjęć system automatycznie je przetwarza:

**Co się dzieje:**

1. **Przesłanie** - Zdjęcie jest wysyłane na serwer
2. **Zapisanie oryginału** - Plik oryginalny jest bezpiecznie zapisywany
3. **Korekcja orientacji** - Automatyczna korekcja rotacji na podstawie EXIF
4. **Generowanie miniaturki** - Tworzenie wersji 900×900 WebP do przeglądania jako miniaturki
5. **Generowanie wersji kompresowanej** - Tworzenie wersji 3840×3840 WebP do dużego podglądu
6. **Finalizacja** - Zdjęcie jest gotowe i widoczne w galerii

**Rezultat:** Zdjęcia pojawią się w galerii i będą dostępne do przeglądania.

<Tip>
  Czas przetwarzania zależy od rozmiaru pliku. Zazwyczaj trwa od kilku do kilkunastu sekund na zdjęcie. Przetwarzanie odbywa się na serwerze, więc nie musisz mieć do niego otwartej przeglądarki.
</Tip>

---

## Formaty i limity

### Obsługiwane formaty

PixDeliver obsługuje wszystkie popularne formaty zdjęć:

✅ **Zalecane formaty:**

- **JPEG / JPG (najczęściej używany)**
- PNG (dla obrazów z przezroczystością)
- WebP (nowoczesny format, skompresowany, może jednak być niekompatybilny z niektórymi urządzeniami)

<Info>
  System automatycznie konwertuje wszystkie formaty do WebP dla optymalnej jakości i szybkości ładowania. Oryginalne zdjęcia są dostępne do pobrania zarówno dla Twoich klientów, jak i dla Ciebie. Zawsze pobierany jest oryginał zdjęcia.
</Info>

### Limity rozmiaru

- **Maksymalny rozmiar pojedynczego zdjęcia:** 30 MB
- **Limit jednorazowego przesłania:** Brak (możesz wgrać setki zdjęć jednocześnie)
- **Limit galerii:**
  - Plan Mała galeria: 3 GB całkowicie
  - Plan Duża galeria: Bez limitu

<Warning>
  Jeśli zdjęcie przekracza 30 MB, musisz je zmniejszyć przed wgraniem. Użyj programu do edycji zdjęć lub zmniejsz jakość/rozdzielczość.
</Warning>

---

## Wersje zdjęć

Aby zapewnić optymalne wrażenia z przeglądania zdjęć, PixDeliver stosuje rozwiązania znane z popularnych aplikacji do przechowywania obrazów, i automatycznie tworzy trzy wersje każdego zdjęcia:

### 1. Oryginał

- Przechowywany dokładnie w takiej formie, w jakiej został wgrany
- Bez kompresji, bez zmian jakości
- Używany do pobierania "oryginału" przez klientów
- Nie jest wyświetlany w przeglądarce

### 2. Miniaturka (Thumbnail)

- Rozmiar: 900×900 pikseli
- Format: WebP
- Używane do: Wyświetlania w siatce galerii
- Jakość: Wysoka, zoptymalizowana do szybkiego ładowania

### 3. Wersja kompresowana

- Rozmiar: 3840×3840 pikseli (4K)
- Format: WebP
- Używane do: podgląd na pełnym ekranie
- Jakość: Bardzo wysoka, ale mniejszy rozmiar pliku niż oryginał

---

## Automatyczne poprawki

### Korekcja orientacji

PixDeliver automatycznie wykrywa i poprawia orientację zdjęć na podstawie danych EXIF:

- Zdjęcia pionowe są wyświetlane pionowo
- Zdjęcia poziome są wyświetlane poziomo
- Zdjęcia obrócone są automatycznie prostowane

Nie musisz ręcznie obracać zdjęć przed wgraniem.

---

## Monitorowanie nieudanych konwersji

Czasami przetwarzanie zdjęcia może się nie powieść (uszkodzony plik, nieobsługiwany format, problem techniczny).

### Błędy w konwersji zdjęć

System automatycznie podejmuje próby ponowenia konwersji plików do kilkanaście minut. Jeśli pomimo upływu czasu zdjęcie nie jest przetworzone, upewnij się, że nie jest ono uszkodzone.

### Rozwiązywanie problemów

**Instrukcja:**

1. Sprawdź, czy pliki nie są uszkodzone
3. Upewnij się, że format jest obsługiwany
4. Zmniejsz rozmiar pliku, jeśli przekracza 30 MB
5. Wgraj zdjęcia ponownie

**Rezultat:** Poprawne zdjęcia zostaną przetworzone i dodane do galerii.

<Warning>
  System wysyła powiadomienie, gdy wykryje nieudaną konwersję.
</Warning>

---

## Wskazówki i najlepsze praktyki

✅ **Zalecane:**

- Wgrywaj zdjęcia w wysokiej jakości (najlepiej eksport z Lightroom/Capture One)
- Używaj formatu JPEG z jakością 90-95% dla optymalnego balansu jakość/rozmiar
- Przesyłaj wszystkie zdjęcia jednocześnie (szybsze niż po kolei)
- Używaj szybkiego łącza internetowego (najlepiej przewodowego)
- Przetwarzaj zdjęcia przed wgraniem (korekcja kolorów, kadrowanie)
- Nazywaj pliki w sposób uporządkowany (np. 001.jpg, 002.jpg, etc.)

❌ **Unikaj:**

- Wgrywania zdjęć w niskiej jakości lub małych rozmiarach
- Przesyłania tych samych zdjęć wielokrotnie
- Zamykania przeglądarki podczas wgrywania
- Wgrywania zdjęć przez wolne WiFi
- Przesyłania plików RAW (najpierw wyeksportuj do JPEG)
- Wgrywania zdjęć większych niż 30 MB bez wcześniejszej kompresji

---

## Optymalizacja przed wgraniem

### Eksport z Lightroom

Zalecane ustawienia eksportu:

- **Format:** JPEG
- **Jakość:** 90-95%
- **Rozdzielczość:** Długość dłuższego boku 4000-6000 pikseli
- **Przestrzeń kolorów:** sRGB
- **Ostrość:** Dla ekranu, standardowa
- **Metadane:** Wszystkie (lub wybrane)

### Eksport z Capture One

Zalecane ustawienia:

- **Format:** JPEG
- **Jakość:** 95%
- **Rozdzielczość:** 4000-6000 pikseli (dłuższy bok)
- **ICC Profile:** sRGB IEC61966-2.1
- **Ostrość:** Medium

### Eksport z Photoshopa

- **Plik** → **Eksportuj** → **Eksportuj jako**
- **Format:** JPEG
- **Jakość:** 80-90%
- **Profil kolorów:** Konwertuj na sRGB

<Info>
  **Dlaczego sRGB?** To standard przestrzeni kolorów dla wyświetlania w Internecie. Adobe RGB lub ProPhoto RGB mogą wyglądać blado w przeglądarkach, na standardowych monitorach.
</Info>

---

## Rozwiązywanie problemów

**Problem:** Wgrywanie trwa bardzo długo. **Rozwiązanie:**

- Sprawdź prędkość swojego łącza internetowego
- Użyj połączenia przewodowego zamiast WiFi
- Zmniejsz liczbę jednocześnie wgrywanych zdjęć

**Problem:** Zdjęcie zostało odrzucone (przekracza 30 MB). **Rozwiązanie:**

- Zmniejsz jakość eksportu do 85-90%
- Zmniejsz rozdzielczość (np. do 5000 pikseli długość dłuższego boku)
- Użyj kompresji w programie graficznym

**Problem:** Zdjęcie jest obrócone nieprawidłowo. **Rozwiązanie:**

- Obróć zdjęcie w programie graficznym
- Zapisz z poprawnymi danymi EXIF orientacji
- Wgraj ponownie

**Problem:** Konwersja zdjęcia nie powiodła się. **Rozwiązanie:**

- Sprawdź, czy plik nie jest uszkodzony (otwórz w programie graficznym)
- Upewnij się, że format jest obsługiwany
- Spróbuj ponownie wyeksportować zdjęcie z programu do edycji

**Problem:** Po wgraniu zdjęcia mają złe kolory. **Rozwiązanie:**

- Upewnij się, że eksportujesz w profilu sRGB
- Sprawdź ustawienia eksportu w programie do edycji
- Nie używaj Adobe RGB ani ProPhoto RGB

---

## Po wgraniu zdjęć

Po zakończeniu wgrywania:

<CardGroup cols={2}>
  <Card title="Organizuj zdjęcia" icon="arrow-down-short-wide" href="/zarzadzanie-galeriami/organizowanie-zdjec">
    Ustaw kolejność i dodaj zdjęcie główne
  </Card>
  <Card title="Sprawdź galerię" icon="eye" href="/udostepnianie/publiczne-linki">
    Zobacz, jak galeria wygląda dla klientów
  </Card>
  <Card title="Opłać galerię" icon="credit-card" href="/platnosci/plany-i-ceny">
    Aktywuj galerię i udostępnij klientom
  </Card>
  <Card title="Utwórz selekcję" icon="circle-check" href="/selekcje/tworzenie-selekcji">
    Pozwól klientom wybrać ulubione zdjęcia
  </Card>
</CardGroup>

---

## Powiązane tematy

- [Tworzenie galerii](/zarzadzanie-galeriami/tworzenie-galerii) - Jak stworzyć nową galerię
- [Organizowanie zdjęć](/zarzadzanie-galeriami/organizowanie-zdjec) - Jak ustawić kolejność zdjęć
- [Plany i ceny](/platnosci/plany-i-ceny) - Sprawdź limity przestrzeni dla planów
- [Ustawienia galerii](/zarzadzanie-galeriami/ustawienia-galerii) - Edycja galerii po wgraniu